# Definizione e Problemi

### Azione e reazione

Fin dalle sue origini, quando si parlava di Humanities Computing o Informatica Umanistica in Italia, questo campo è stato caratterizzato da un acceso dibattito, peraltro non concluso e nel quale non è facile districarsi pur non essendo inesperti.&#x20;

Nel corso dell'ultimo quindicennio il multiforme campo di studi che va sotto il nome di Digital Humanities è divenuto un fenomeno di primaria importanza sia nel mondo della ricerca e della didattica universitaria (sebbene le differenze tra i vari contesti nazionali siano rilevanti), sia nel dibattito culturale. Questa espansione del “campo digitale” nel dominio umanistico ha persino generato una contro-reazione da parte dei cosiddetti umanisti tradizionali. Si succedono prese di posizione critiche, persino allarmistiche, che spaziano dalla critica del loro contenuto scientifico ed epistemologico, a quella della loro valenza politica ritenuta egemonista e dall’impronta “neo-iper-liberista”. Di seguito trovi alcuni riferimenti:&#x20;

* Allington, Daniel, Sarah Brouillette, e David Golumbia. 2016. «[Neoliberal Tools](https://lareviewofbooks.org/article/neoliberal-tools-archives-political-history-digital-humanities/) (and Archives): A Political History of Digital Humanities». Los Angeles Review of Books (LARB), n. 1.5.2016
* Marche, Stephen. 2012. «[Literature Is Not Data: Against Digital Humanities](https://lareviewofbooks.org/article/literature-is-not-data-against-digital-humanities/)». Los Angeles Review of Books, 28 ottobre 2012.
* Fish, Stanley. 2012. «[The Digital Humanities and the Transcending of Mortality](https://opinionator.blogs.nytimes.com/2012/01/09/the-digital-humanities-and-the-transcending-of-mortality/)» e «Mind Your P’s and B’s: The Digital Humanities and Interpretation». The New York Times «Opinionator»
* Tomasin, Lorenzo. 2017. [L’impronta digitale: cultura umanistica e tecnologia](https://www.letture.org/l-impronta-digitale-cultura-umanistica-e-tecnologia-lorenzo-tomasin). Carocci

### Quale epistemologia? E non solo ...

D'altra parte, nel corso degli anni la comunità DH nel mondo è divenuta così vasta e diversificata che è difficile individuare al suo interno un [fondamento epistemico unitario e condiviso](https://dhdebates.gc.cuny.edu/read/untitled-88c11800-9446-469b-a3be-3fdb36bfbd1e/section/09ffeb0c-deaa-4bbc-82de-800f65f4d33d#pt01).  Ne consegue che è assai difficile definire le DH come “una” disciplina che condivide  assunti metodologici, oggetti di ricerca,  metodi e protocolli di ricerca. Pertanto è arduo defirnirne un syllabus e una pedagogia.

Questo ha risvolti istituzionali, economici ed esistenziali:

* dove si fa DH? centri, dipartimenti, laboratori...&#x20;
* che cosa si insegna nelle DH? Il problema del sillabo delle DH &#x20;
* chi fa DH? il problema della collocazione e della carriera accademica &#x20;
* cosa è buona DH? il problema della valutazione dei prodotti e dei progetti di ricerca DH.

Consapevoli di questo, continuiamo la nostra indagine.

### Il Companion: nascita delle Digital Humanities&#x20;

Nel 2004 con la pubblicazione del famoso [Companion](http://www.digitalhumanities.org/companion/) della Blackwell Publishing il campo di studi umanistico/digitale subisce un vero e proprio cambio di fase e vede una espansione fenomenale in termini di addetti, diffusione, status e impatto culturale e sociale. Il passaggio da HC (Human Computing) a DH è accompagnato da un parziale superamento del paradigma metodologico, per dare spazio a visioni alternative, pragmatiste o sociologiche, dei fondamenti delle DH.

### Digital Humanist is who Digital Humanities does... whoever and wherever (s)he is!

Epitome di tale transizione è la formula “[Big Tent Digital Humanities](http://dh2011.stanford.edu)”  Lanciata come tema principale nella conferenza DH 2011 a Stantford, è stata adottata per favorire una visione delle DH come una ampia, diversificata e inclusiva comunità di studiosi che si occupano in vario modo dell’intersezione tra digitale e scienze umane. Questa visione ha accompagnato e favorito la prodigiosa crescita delle DH in termini di addetti, progetti, centri, finaziamenti, campi di attività e temi di ricerca.&#x20;

L'essenza della conferenza è che  **Digital Humanist is who Digital Humanities does... whoever and wherever (s)he is!**

### D**H** come comunità di pratiche

La versione, fondata su basi sociologiche, fa appello alla nozione di _community of practice_ proposta in particolare da [Ray Siemens](https://www.digitalstudies.org/article/id/7291/):  “the notion of the community of practice here offers us a framework to consider and understand who we are via what it is we do, where we do what we do, and why we do it in the way that we do it. What is most unique about this frame is how it focuses us on the set of practices we share, who we share the practices with and where, on what we apply them, and to what end we do so. If we are willing to view ourselves from this perspective, through those practices in our community that make us unique and bring us together in that way, we can readily begin a move toward taking action that is less problematic than larger strategies of definition - a move that clarifies our understanding of the sorts of initiatives we might engage in together, that might bring us together, and the shapes that those sorts of initiatives and endeavors might take”  (trad. la nozione di comunità di pratica qui ci offre un quadro per considerare e capire chi siamo attraverso ciò che facciamo, dove facciamo ciò che facciamo e perché lo facciamo nel modo in cui lo facciamo. La cosa più unica di questa cornice è il modo in cui ci concentra sull'insieme di pratiche che condividiamo, con chi condividiamo le pratiche e dove, su cosa le applichiamo e a quale fine lo facciamo. Se siamo disposti a vedere noi stessi da questa prospettiva, attraverso quelle pratiche nella nostra comunità che ci rendono unici e ci uniscono in questo modo, possiamo prontamente iniziare un movimento verso l'azione che è meno problematico rispetto a strategie di definizione più ampie: una mossa che chiarisce la nostra comprensione del tipo di iniziative in cui potremmo impegnarci insieme, che potrebbero unirci e delle forme che questo tipo di iniziative e sforzi potrebbero assumere).

### DH come making e coding

La visione pragmatista e strumentalista di [Ramsey](https://onoirobrien.com/wp-content/uploads/2021/04/Whos-In-and-Whos-Out-Ramsay-2011.pdf) propone di individuare lo specifico delle DH nella costruzione di artefatti computazionali:  “Personally, I think Digital Humanities is about building things. I’m willing to entertain highly expansive definitions of what it means to build something. I also think the discipline includes and should include people who theorize about building, people who design so that others might build, and those who supervise building (the coding question is, for me, a canard, insofar as many people build without knowing how to program). I’d even include people who are working to rebuild systems like our present, irretrievably broken system of scholarly publishing. But if you are not making anything, you are not — in my less-than-three-minute opinion — a digital humanist.” (trad. Personalmente, penso che Digital Humanities riguardi la costruzione di cose. Sono disposto a intrattenere definizioni molto ampie di cosa significhi costruire qualcosa. Penso anche che la disciplina includa e dovrebbe includere persone che teorizzano sulla costruzione, persone che progettano in modo che altri possano costruire e coloro che supervisionano la costruzione (la questione del coding è, per me, una stupidaggine, in quanto molte persone costruiscono senza sapere come programmare). Includerei anche persone che stanno lavorando per ricostruire sistemi come il nostro attuale, irrimediabilmente rotto  sistema di editoria accademica. Ma se non stai facendo nulla, non sei, secondo la mia opinione da tre minuti, un umanista digitale).

### Conclusione

La questione della definizione resta dunque aperta.

{% hint style="info" %}
La disamina sopra presentata richiama molte fonti; il quadro logico proviene dai materiali reperibili in rete di [Fabio Ciotti](https://eadh.org/fabio-ciotti). &#x20;
{% endhint %}
