# Digital Ethics

Anche questo è un tema importante che richiederebbe una sua propria sezione. Invece ci accontentiamo di un passaggio di sorvolo in conclusione.

La questione ruota intorno a due interessi rilevanti: la tutela dell'autorialità e la necessità della apertura dei prodotti della ricerca e della conoscenza, certo per rendere ragione dei contributi economici eventualmente ricevuto per la ricerca, ma soprattutto perchè è dimostrato che la condivisione e la contaminazione sono essenziali per il progresso degli individui e della società.

> “Il libro, in quanto libro, appartiene all’autore, ma in quanto pensiero appartiene – senza voler esagerare – al genere umano. Tutti gli intelletti ne hanno diritto. Se uno dei due diritti, quello dello scrittore e quello dello spirito umano, dovesse essere sacrificato, sarebbe certo quello dello scrittore, dal momento che la nostra unica preoccupazione è l’interesse pubblico e tutti, lo dichiaro, vengono prima di noi”
>
> _Victor Hugo,_ [_Discorso d’apertura al Congresso letterario internazionale del 1878_](https://data.bnf.fr/fr/12544283/congres\_litteraire\_international/)_, 1878_

In [questa pagina](https://it.wikipedia.org/wiki/Open\_access) puoi trovare informazioni sulle forme dell'**OA, Open Access** per le pubblicazioni scientifiche, introdotte accanto al rilascio in **copyright,** e le importanti dichiarazioni universali a partire dalla Dichiarazione di Budapest del 2001 che hanno determinato il cambio di paradigma cui stiamo assistendo.

Va segnalata inoltre l'importante l'iniziativa [**Creative Commons**](https://creativecommons.org/): si tratta di un’organizzazione internazionale senza scopo di lucro che fornisce licenze gratuite, strumenti che i titolari dei diritti d’autore e dei diritti connessi possono utilizzare per consentire ad altri di condividere, riutilizzare e remixare legalmente le proprie opere. Il rilascio di materiale con una delle sei licenze CC chiarisce agli utenti cosa possono o non possono fare.

Qui sotto trovi una efficace sintesi illustrata.

![](../.gitbook/assets/EsfRCjpXcAAVlCx.jfif)

### Per approfondire

* [Qui](https://drive.google.com/file/d/1vS4zTdUd9mubFz84oNgFGeHDUSYW3RQZ/view?usp=sharing) una ulteriore panoramica.
* [Qui](https://books.openedition.org/ledizioni/5161?format=toc) trovi un ottimo approfondimento sull'OA.

&#x20;
