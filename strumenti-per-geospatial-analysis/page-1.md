---
description: >-
  Gli esempi che vedrai sotto hanno a che fare con  gli Historical Geographic
  Information Systems
---

# HGIS

## Il catalogo delle navi

Cominciamo con un  esempio, anche all'inzio di questo corso un esempio lo hai già visto: si trattava dell' [Imperia Project](https://imperiia.omeka.fas.harvard.edu): una storia _spaziale_ dell'Impero russo, di fatto, un esempio di GIS storico, un esperimento di nuove forme di analisi  per lo sviluppo di nuove forme di studio e narrazione del passato.

Ora, invece, prendiamo in considerazione il secondo libro dell'_Iliade:_ esso __ contiene  un elenco di quasi 190 toponimi e include i 29 contingenti che compongono la spedizione greca a Troia. Prima di lanciarsi in questo catalogo di oltre 250 versi dei capi delle forze greche e del numero delle loro navi, Omero fa appello alle Muse perché lo aiutino in questo tour de force della memoria (vv. 484 - 493):&#x20;

> Ἔσπετε νῦν μοι Μοῦσαι Ὀλύμπια δώματ' ἔχουσαι·
>
> ὑμεῖς γὰρ θεαί ἐστε πάρεστέ τε ἴστέ τε πάντα,
>
> ἡμεῖς δὲ κλέος οἶον ἀκούομεν οὐδέ τι ἴδμεν·
>
> οἵ τινες ἡγεμόνες Δαναῶν καὶ κοίρανοι ἦσαν·
>
> πληθὺν δ' οὐκ ἂν ἐγὼ μυθήσομαι οὐδ' ὀνομήνω,
>
> οὐδ' εἴ μοι δέκα μὲν γλῶσσαι, δέκα δὲ στόματ' εἶεν,
>
> φωνὴ δ' ἄρρηκτος, χάλκεον δέ μοι ἦτορ ἐνείη,
>
> εἰ μὴ Ὀλυμπιάδες Μοῦσαι Διὸς αἰγιόχοιο
>
> θυγατέρες μνησαίαθ' ὅσοι ὑπὸ Ἴλιον ἦλθον·
>
> ἀρχοὺς αὖ νηῶν ἐρέω νῆάς τε προπάσας.
>
> (trad. : E ora ditemi, o Muse, che avete dimora in Olimpo (voi siete dee, presenti ovunque, e conoscete ogni cosa: noi invece ascoltiamo la fama e nulla sappiamo): ditemi chi erano i condottieri e i capi dei Danai. Della moltitudine non posso parlare né fare i nomi, neanche se avessi dieci lingue e dieci bocche, una voce instancabile e dentro un cuore di bronzo; a meno che le Muse di Olimpo, le figlie di Zeuss egioco, non mi rammentino tutti quelli che andarono sotto le mura di Ilio. E così elencherò i comandanti delle navi e la flotta al completo).

Il _Catalogo delle navi_ che segue questa invocazione può essere mappato come tre 'itinerari' che attraversano gran parte della Grecia, spostandosi contiguamente da contingente a contingente. Questo piano ben organizzato o roadmap mentale serve al poeta orale come un dispositivo "mnemonico spaziale" ([Clay, 2011](https://bmcr.brynmawr.edu/2011/2011.08.23/)), consentendo a Omero di attraversare i quasi 190 luoghi che menziona senza perdersi nei dettagli. Dopo aver introdotto ogni contingente, Omero si ferma lì e nomina le sue città costituenti.&#x20;

La mappatura del _Catalogo delle navi_ dimostra che la disposizione del catalogo, lungi dall'essere un elenco casuale di toponimi, corrisponde alla geografia naturale della Grecia.&#x20;

Mentre la recitazione del poeta delle tre rotte contigue intorno al mondo greco dimostra una conoscenza geografica su larga scala, contingente per contingente, i ricercatori suggeriscono che Omero dimostri spesso anche una consapevolezza dettagliata della distribuzione fisica dei siti all'interno di quei contingenti, che egli tiene in considerazione mentre compone.

Il progetto __ [_Mapping the Catalog of Ships_](https://ships.lib.virginia.edu/neatline/show/iliad-book-2) __ dell'Università della Virginia, analizza l'ordine narrativo dei toponimi all'interno di ciascun contingente in termini di distribuzione geografica. Per la maggior parte dei contingenti, i cluster narrativi di siti riflettono le realtà geografiche locali. I principi organizzativi geospaziali emergono attraverso l'analisi di ciò che chiamiamo _gruppi sintattici_ e _gruppi legati al verso_. I _gruppi sintattici_ sono casi in cui un singolo verbo governa un gruppo di città; i _gruppi legati al verso_ sono casi in cui più città cadono in un unico verso. Si scopre che questi _gruppi sintattici_ e _gruppi legati al verso_ spesso si accordano con le caratteristiche geografiche locali o con i percorsi di viaggio.

![](../.gitbook/assets/screenshot-ships.lib.virginia.edu-2022.04.19-10\_45\_22.png)

Gli studiosi avevano già riconosciuto il principio geospaziale che sta alla base della narrativa di Omero e il progetto __ dimostra che il poeta utilizzava la topografia come principio organizzativo e dispositivo mnemonico spaziale.

Da [qui ](https://ships.lib.virginia.edu/neatline/show/iliad-book-2)puoi accedere ad un campione del testo interattivo, dove una versione annotata del catalogo apparirà accanto alla nostra mappa personalizzata.

Tutto questo si colloca nell'ambito dell'HGIS (Historical Geographic Information Systems). E' stato realizzato utilizzando la tecnologia geospaziale applicata ai testi per assistere la professoressa di studi classici [Jenny Strauss Clay](https://classics.as.virginia.edu/people/profile/jsc2t) nel testare le sue teorie sulla relazione della geografia antica con i dispositivi mnemonici e la forma poetica. Anche l'analisi del percorso a basso costo in GIS, unita all'analisi letteraria dei quasi 190 toponimi menzionati nel Catalogo delle navi di Omero, è stata usata per identificare i siti archeologici perduti.

Il HGIS (Historical Geographic Information Systems) è una metodologia storica che, utilizzando database [GIS](https://docs.qgis.org/2.18/it/docs/gentle\_gis\_introduction/introducing\_gis.html) (Geographic Information Systems) e software di mappatura, mette insieme storia e geografia per esplorare il cambiamento nel tempo e la variazione nello spazio. La fusione dei metodi storici con la tecnologia dei sistemi informativi geografici apre possibilità analitiche innovative per la ricerca storica.﻿ &#x20;

## Orbis

Un altro esempio interessante è costituito da [Orbis](https://orbis.stanford.edu), lo Stanford Geospatial Network Model of the Roman World, un progetto di Walter Scheidel ed Elijah Meeks: Si tratta di una mappa interattiva che consente agli utenti, ad esempio, di inserire due località dell'antica Roma, selezionare la stagione, una priorità di viaggio (il più veloce, il più economico, più breve), le modalità di viaggio, ecc. e restituisce il percorso più efficiente.

![](../.gitbook/assets/screenshot-orbis.stanford.edu-2022.04.19-21\_22\_57.png)

## HGIS

L'acronimo si deve  a Anne Kelly Knowles in _Past time, past place: GIS for history del_ 2002 edito da ESRI Press. A pag. XII scriveva;

> “Geography is the study of spatial differentiation, history the study of temporal differentiation. Historical GIS provides the tool to combine them to study patterns of change over space and time” (Knowles, 2002a, p. XII). La stessa autrice proseguiva con una precisazione – valida non solo per studi basati sugli HGIS – ricordando che “using GIS intelligently requires a grounding in geographical knowledge. Applying the technology to history requires knowing how to contextualize and interpret historical sources”
>
> (trad. : la geografia è lo studio della differenziazione spaziale, la storia lo studio della differenziazione temporale. I GIS storici forniscono lo strumento per combinarli per studiare i modelli di cambiamento nello spazio e nel tempo).
>
>

Geography is the study of spatial differentiation, history the study of temporal differentiation. Historical GIS provides the tool to combine them to study patterns of change over space and time” (Knowles, 2002a, p. XII). La stessa autrice proseguiva con una precisazione – valida non solo per studi basati sugli HGIS – ricordando che “using GIS intelligently requires a grounding in geographical knowledge. Applying the technology to history requires knowing how to contextualize and interpret historical sources” (Knowles, 2002a, p. XII).

Allo stato attuale, come osserva Grava (vd. sotto in Ulteriori risorse) In realtà, non c'è una definizione condivisa la reale natura di HGIS.  Questo perchè esso  può essere inteso come un sistema informativo geografico che consente di formulare interpretazioni analitiche e risolvere problemi storiografici; ma ci si può riferire anche ad ogni geodatabase costruito a partire da fonti storiche. La prima descrizione enfatizza fini e teleologia; la seconda invece privilegia fonti e metodologia.&#x20;

Nel dibattito, che resta aperto, vale la pena evidenziare che la costruzione di un HGIS non può prescindere dai metodi propri dell’esegesi, della ricostruzione filologica e della critica del documento, affinati dalle scienze storiche e geografico-storiche.

Ciò detto, l'analisi delle informazioni raccolte in un geodatabase storico porta beneficio ad una ampia gamma di discipline che possono facendone  e pertanto il HGIS è uno strumento euristico interdisciplinare.

## GIS

Così come usiamo un editor di testo per scrivere dei documenti e gestire del testo con un computer, possiamo usare un’ **applicazione GIS** per gestire dell’**informazione spaziale**. GIS sta per **‘Sistema Informativo Geografico’**.

Un GIS è costituito da:

*   **Dati digitali** –– le informazioni digitali che vuoi visualizzare e

    analizzare utilizzando un computer
* **Hardware** –– i computers utilizzati per memorizzare, visualizzare e processare i dati
* **Software** –– il programma che gira sul computer e che ti permette di lavorare con i dati digitali. Un programma che è parte di un GIS è detto Applicazione GIS.

Con un’applicazione GIS puoi aprire delle mappe digitali, creare nuove informazioni da aggiungere alla cartografia, eseguire analisi spaziali, creare delle carte personalizzate in base ai tuoi bisogni e pronte per essere stampate.

Diamo un’occhiata ad un piccolo esempio di come GIS può essere utile. Immagina di essere un operatore sanitario e di prendere nota della data e del luogo di residenza di ogni paziente trattato.

![](../.gitbook/assets/screenshot-docs.qgis.org-2022.04.19-12\_34\_41.png)

Se osservi la tabella potrai velocemente vedere che ci sono stati molti casi di morbillo nei mesi di Gennaio e Febbraio. Inoltre è stata salvata la posizione delle abitazioni dei pazienti, riportando in tabella la loro latitdine e longitudine. A questo punto, visualizzando i dati in un’Applicazione GIS, possiamo capire molte più cose sul modello di diffusione delle malattie.

![L’esempio mostra i dati sulle malattie visualizzati su un’appplicazione GIS. E’ facile vedere come i pazienti affetti da orecchioni vivano tutti vicini gli uni con gli altri.](../.gitbook/assets/patterns\_of\_illness.png)

Se hai interesse, puoi continuare ad esplorare in italiano nella [pagina che ha costituito da fonte](https://docs.qgis.org/2.18/it/docs/gentle\_gis\_introduction/index.html), opure nella [pagina aggiornata ](https://docs.qgis.org/3.22/en/docs/)in inglese. Vedrai inoltre che si tratta di un ambiente open source. Nella sezione successiva, noi vedremo un sistema proprietario che potrai utilizzare gratuitamente: [ArcGIS online](page-2.md).

### Ulteriori risorse

Puoi approfondire con una pubblicazione italiana (Massimiliano Grava et alli, Università degli Studi di Trieste) in open access scaricabile da [qui](https://www.openstarts.units.it/handle/10077/30847).

The [DECIMA](https://decima-map.net) project

[GIS data by country](https://libguides.mit.edu/c.php?g=176295\&p=1161384#s-lg-box-wrapper-4119218)
