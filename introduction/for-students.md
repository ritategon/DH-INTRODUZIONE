# Per Studenti

Questa libro fornisce una introduzione alle Digital Humanities con un focus privilegiato, ma non esclusivo, sull'analisi del testo digitale, una delle metodologie delle discipline umanistiche digitali,  attraverso una serie di unità divise in tre parti.&#x20;

Esso supporta anche corsi sincroni: in questo caso, si indicherà quali esercizi siano obbligatori.

I più sono probabilmente abituati ad analizzare i testi in una forma o nell'altra, sia considerando attentamente le parti di un testo letterario, sia pensando alle parole di un documento storico o di qualsiasi altra natura. Ma anche se faremo entrambe le cose, qui stiamo usando la frase "analisi del testo" in un modo molto diverso: parliamo infatti di come possiamo usare i computer per aiutarci ad analizzare i testi/documenti in modi nuovi.

Essenzialmente, vedremo come si usano il computer e le nuove tecnologie nelle discipline umanistiche. Laura Mandell offre un'utile definizione di cosa sono le DH (discipline umanistiche digitali) in un'intervista con la [Review of Books](https://lareviewofbooks.org/article/digital-humanities-interview-laura-mandell/):

> But the best definition of the digital humanities, I think, is bringing digital methods to bear on humanities research and then interrogating the digital humanities by humanities research.
>
> Trad. : Ma la migliore definizione delle discipline umanistiche digitali, credo, sia applicare i metodi digitali alla ricerca umanistica e quindi interrogare le discipline umanistiche digitali mediante la ricerca umanistica.

Nella stessa [serie di interviste](https://lareviewofbooks.org/article/digital-humanities-interview-ted-underwood/), Ted Underwood descrive le discipline umanistiche digitali come "a vague interest in technology" ("un vago interesse per la tecnologia"). Esplorando le sezioni troverai conferma di questa  definizione: le discipline umanistiche digitali implicano l'uso della tecnologia per pensare in modo critico e pensare in modo critico alla tecnologia. Useremo nuovi strumenti per pensare a vecchi testi ed esploreremo le applicazioni e le insidie di questi nuovi metodi.

Potresti aver sentito parlare del termine **Big Data** per descrivere come studiosi, aziende e governi utilizzino grandi quantità di dati per comprendere le complessità del comportamento umano. Quello che farai in questo corso è imparare come usare i testi in questi stessi modi. Ma allo stesso tempo, saranno presentati alcuni dei modi in cui "fatti" e "risultati" apparentemente oggettivi possono essere fuorvianti e prodotto di **bias**, errore e/o progettazione imperfetta. Gli studenti di discipline umanistiche sono spesso molto bravi a comprendere i bias e le ipotesi implicite in un testo. Potresti non essere necessariamente esperto nel fare lo stesso con modelli statistici o grafici, ma questo corso potrebbe darti un po' di conoscenze ed esperienza nel farlo.&#x20;

{% embed url="https://upload.wikimedia.org/wikipedia/commons/1/18/Cognitive_Bias_Codex_-_180%2B_biases%2C_designed_by_John_Manoogian_III_(jm3).jpg" %}
Manoogian, J., & Benson, B. (2017). Cognitive Bias codex. https://commons.wikimedia.org/wiki/ File:Cognitive\_Bias\_Codex\_-\_180%2B\_biases,_designed\_by\_John\_Manoogian\_III_(jm3).jpg
{% endembed %}

Potresti interrogarti sulla definizione di "scienze umane"? A un certo livello, questo è solo un gruppo di discipline o campi di studio, che spesso include letteratura, filosofia, storia, storia dell'arte e religione, ed è distinto dalle scienze sociali (politica, economia, psicologia) e dalle scienze naturali (biologia, chimica, fisica). Se cerchi in Internet, puoi probabilmente trovare migliaia di definizioni diverse di ciò che unisce studenti e studiosi in questi diversi campi. Una che mi piace particolarmente è quello di Daniel Boyarin e Michael Nylan (rispettivamente nella religione e nella storia). [Propongono](https://www.npr.org/sections/13.7/2015/10/26/452003593/the-humanities-what-s-the-big-idea?t=1645126932083) che le discipline umanistiche esaminino:

> The different ways that human beings have chosen or been able to live their lives as human beings. (trad. I diversi modi in cui gli esseri umani hanno scelto o potuto vivere la propria vita come esseri umani).

Suggeriscono inoltre che ciò che unisce le discipline umanistiche è una metodologia comune:

> The primary method for the study of humans through the investigation of their cultural products is _interpretation_...I would say that the greatest difference, as far as I understand scientific method, is that for us hypotheses emerge from the data as we study and interpret, and are constantly being modified and corrected, while the natural sciences seem to begin with hypotheses that they test. (trad. Il metodo principale per lo studio degli esseri umani attraverso l'indagine dei loro prodotti culturali è l'_interpretazione_... Direi che la differenza più grande, per quanto io comprenda il metodo scientifico, è che per noi le ipotesi emergono dai dati mentre studiamo e interpretano, e vengono costantemente modificati e corretti, mentre le scienze naturali sembrano partire da ipotesi che mettono alla prova).

Il corso che ha ispirato questo  libro è stato originariamente tenuto da un professore di inglese e un professore di storia. Ora lo è da me che sono una docente di greco e latino che spesso  collabora con docenti di matermatica, fisica, informatica, statistica e simili. Per questo, probabilmente, noterai che ti trovi di fronte ad una varietà di approcci diversi e ad una oscillazione nell'uso della terminologia  per descrivere le stesse cose. Ma, fondamentalmente, la coerenza è data dall'obiettivo, cioè leggere e analizzare documenti e pensare al lor significato e al contesto culturale in modo quanto più ricco e profondo possibile. E questo corso mira ad aiutare anche te a trovare modi per farlo.
